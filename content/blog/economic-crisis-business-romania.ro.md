---
title: "Criză economică? - Ce se întâmplă cu afacerile din România?"
date: 2020-04-16
image: images/blog/in-life-as-in-business.jpg
feature_image: images/blog/in-life-as-in-business-1.jpg
author: Tany Minds
---

Criză economică? Ce se întâmplă cu afacerile în România după o lună de stare de urgență? La prima vedere e un haos total. Companiile se orientează pe online, unii știu cum se face, alții nu prea. Companiile de cursuri online încep să concureze cu fiecare al doilea specialist care peste noapte a devenit profesor. Parcă e mai mare pandemia de informație care crește exponențial cu fiecare nou curs, decât cea legată de COVID-19. Pare că lumea a început să învețe mai mult, dar mai degrabă a început să-i învețe pe alții mai mult. Încă nu știm dacă în această formulă înseamnă și mai bine.

### Criza economică?

Cel mai interesant totuși rămâne subiectul – criza economică. Care este foarte promovat de experți. Însă părerile fluctuează de la criză extremă comparată cu cea din [2008](https://en.wikipedia.org/wiki/2007%E2%80%932008_financial_crisis) până la faptul că va fi o criză de scurtă durată fără consecințe grave.

Dacă privim detașat vom observa că cei care deja erau în criză, adică aproape de faliment au cedat primii, pentru ei este un cadou această situație, au putut concedia motivat personalul. Au mai primit niște ajutor de la stat și sunt mulțumiți chiar dacă se vaietă în public.

Cei care au muncit consecvent la companiile sale s-au orientat rapid, unii au trecut și pe online, alții au făcut noi linii de produse care sunt cerute pe piață acum, alții au rezerve pentru situații de risc.

Mai este și categoria celor care așteaptă [criza]({{< ref "/blog/crisis-iminent-uncertainity" >}} "Criză? - De ce le este oamenilor frica mai mult, de pericolul iminent sau de incertitudinea viitorului?") de vre-o 4,5 ani. Aceștia cred că se vor întâmpla lucrurile ca în cărți. Își doresc să speculeze pe efectele crizei. Ei insistă cu înverșunare că va fi o criză mare și caută să le inducă și celorlalți prin orice mijloace ca să grăbească procesul.

Mai sunt și cei nehotărâți, ei caută să găsească un reper ca să poată alege direcția corectă însă nu găsesc date care să-i convingă că va fi într-un fel sau altul.

### Poate fi prevăzută criza economică?

Din păcate sau din fericire nu ai cum să previzionezi cum va fi, deoarece există foarte mulți factori de influiență: cât va dura pandemia, ce rezerve au companiile, cum vor acționa cu privire la politicile de preț, câtă răbdare vor avea investitorii de la bursă, cei de pe piețele imobiliare.  Nici o criză nu a putut fi [prevăzută](https://www.econtalk.org/taleb-on-the-financial-crisis/) anticipat de-a lungul istoriei. Da, retrospectiv au fost analizate toate și au fost găsiți factorii care au dus spre criză, chiar așa unii factori nu puteau fi prevăzuți nici într-un fel, erau factori care nu aveau tangență directă cu o eventuală criză.

### Ce facem acum?

Acum e momentul să învățăm să trăim în continuă schimbare fără să ne lăsăm distruși de sentimentul de nesiguranță pentru ziua de mâine. Să învățăm să acționăm în situații extreme. Să învățăm să menținem o atitudine productivă chiar dacă pare că totul stă pe loc. Să tragem concluzii pe care să le putem transmite mai departe generațiilor viitoare. Și nu doar despre economie și plasa de siguranță financiară pe care ar trebui să o aibă fiecare măcar pentru un an înainte, ci și despre atitudine, bunătate, reciprocitate, prevenție… Despre mesajele care trebuiesc transmise celorlalți în timpuri grele, mesaje încurajatoare, pline de speranță, care i-ar ajuta să iasă din stările negative pe care le au. Să nu-și permită să semene frică, panică, descurajare care împing oamenii să facă acțiuni pripite, în dezavantajul lor, însă în avantajul direct al crizei.

_Photo credit: Photo by Tany Minds Art https://tanymindsart.com_